<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="./styles/main.css">
    
    <title>Final Exam</title>
</head>
<body>
    
    <div class="container">
        <section>
          <div class="image" data-type="background" data-speed="2"></div>
          <div class="stuff" data-type="content"><h1>בית הכנסת הגדול של טביליסי</h1><h2></h2></div>
        </section>
      
       
      
        <section>
          <div class="image" data-type="background" data-speed="6"></div>
          <div class="stuff" data-type="content"><p>თბილისის დიდი სინაგოგა, ახალციხელების სინაგოგა (ებრ. בית הכנסת הגדול של טביליסי) — მოქმედი სინაგოგა თბილისში, რომელიც 1910 წელს არის აგებული. მდებარეობს თუმანიანისა და აფხაზის(№45-47) ქუჩებს შორის. იქვე ახლოს, ტყავის ჩიხში მეორე (მცირე) მოქმედი სინაგოგაა. თბილისში, ანტონ კათალიკოსის ქუჩაზე, მესამე სინაგოგაცაა, რომელიც XX საუკუნის დასაწყისში აიგო. მასში 1932 წლიდან მოყოლებული საქართველოს ებრაელთა ისტორიულ-ეთნოგრაფიული მუზეუმია განთავსებული.</p></div>
        </section>
      
        <section>
          <div class="image" data-type="background" data-speed="5"></div>
          <div class="stuff" data-type="content"><p>საქართველოს ებრაული საზოგადოება ძალიან ძველია. ტრადიციული გადმოცემის თანახმად, ქართველი ებრაელები მოდიან იუდეველთა ჯგუფიდან, რომლებიც ისრაელიდან გაასახლეს პირველი ტაძრის განადგურებამდე ცოტა ხნით ადრე. შემდგომ წლებში, ამ საზოგადოებას შეუერთდნენ ებრაელები სპარსეთიდან და რუსეთიდან.

პიკის დროს თემს 120 000 წევრი ჰყავდა. ებრაელები ცხოვრობდნენ საქართველოს თითქმის ყველა ქალაქში. დღეს თემი დაახლოებით 4000 ადამიანს ითვლის, რომელთა უმეტესობა თბილისში ცხოვრობს.

ამჟამად თემი ინახავს და უვლის უძველეს და უნიკალურ სინაგოგებს თბილისში. თბილისში ჩვიდმეტი სინაგოგიდან ამჟამად მოქმედი ორია. ორივე სინაგოგა მდებარეობს კოტე აფხაზის ქუჩაზე, რომელიც წარმოადგენს ძველი თბილისის მთავარ ქუჩას.
</p></div>
        </section>
      
        <section>
          <div class="image" data-type="background" data-speed="3"></div>
          <div class="stuff" data-type="content"><p>თბილისის დიდი სინაგოგა ქალაქ თბილისში, კოტე აფხაზის ქუჩაზე მდებარეობს. იგი აგებულია 1910 წელს. 1909 წელს გაზეთი ”დროება” გვამცნობს: “ქართველ ებრაელთ თავიანთ სამლოცველოს დამთავრება ტფილისში ძალიან უჭირდებათ, რადგან ასეთ უზარმაზარ შენობას დიდი ფული უნდა. შენობა ლამაზი და საყურადღებოა, გარედან შენობა დაამთავრეს, მხოლოდ შინაგანი მოწყობილობა აკლია… უნდა ააგონ აგრეთვე სკოლის შენობაც, რისთვისაც ქართველი ებრაელნი თავიანთ მორჯულეთაგან მოელიან დახმარებას. ეს დიდი შენობა მთლად ქართველ ებრაელთა წვლილით არის ნაშენი. ევროპიდან ან რუსეთიდან მოსულ ებრაელებს ამათთან კავშირი და მისვლა-მოსვლა არა აქვთ. მოსულ ებრაელებს ტფილისში ორი სინაგოგა აქვს, მაგრამ ქართველი ებრაელები მაინც საკუთარ სინაგოგას აგებენ”.

</p></div>
        </section>
      
        <section>
          <div class="image" data-type="background" data-speed="3"></div>
          <div class="stuff" data-type="content"><p>ნაგებობა გრძივი ღერძით იერუსალიმისკენ არის ორიენტირებული გრძივი ღერძით. იგი გეგმით სწორკუთხაა და ნაგებია წითელი აგურით. ორსართულიანი შენობა რთულ რელიეფზე დგას. სინაგოგის პირველი სართული ოთხ სტრუქტურულ ნაწილადაა დაყოფილი. წინა სივრცე ჰოლია, მარჯვნივ სალოცავის კანტორითა და მარცხნივ კი - სამმარშიანი კიბით, რომელიც მეორე სართულის სალოცავ დარბაზს უკავშირდება. დანარჩენ სამ სტრუქტურულ ნაწილს ორი თაღოვანი კონსტრუქციით სალოცავი დარბაზი აერთიანებს. თაღებს შორის, დარბაზის ცენტრში აღმართულია თება, შესასვლელის მოპირდაპირე მხარეს კი, განივი კედლის ცენტრში არონ-ჰაკოდეშია განთავსებული. მეორე სართულის სალოცავ დარბაზს სამ მხარეზე ტრადიციული ქალთა გალერეა-აზარა უვლის გარს. არონ-ჰაკოდეშის და თების ადგილმდებარეობა ქვედა სალოცავი დარბაზის ანალოგიურია. თაღოვანი კონსტრუქცია მეორე სართულზე შეცვლილია, მათი ბურჯების გაგრძელებაზე აღმართულია ორ-ორი წყვილი სვეტი, რომლებსაც ანტრესოლის სართული-ქალთა გალერეა ეყრდნობა.</p></div>
        </section>

        <section class="position">
          <div class="image" data-type="background" data-speed="3"></div>
          <div class="stuff" data-type="content">
            
            <div>
              <div class="video-holder">
                <h3></h3>
                <!-- video autoplay settings. works only with mute prop -->
                <video id="vid" width="70%" height="500" controls autoplay muted>
                  <source src="./videos/video1.mp4"  type="video/mp4">
                     
                </video>
            </div></div>
          </div>
            

          
        </section>
      </div>

<button class="button button4"> <a href="../map.html">რუკაზე დაბრუნება</a></button>


</body>
</html>